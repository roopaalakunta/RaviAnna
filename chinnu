A banda d’importar l’estil decoratiu suec a les nostres llars o 
incorporar a la dieta el salmó fumat, hi ha una iniciativa sostenible també provinent
d’aquelles terres nòrdiques que molts ja comencen a practicar: el plogging, que és combinar
esports com el running amb la cura del medi ambient, és a dir, recollir les escombraries
que troben a terra quan surten a córrer. És tan fàcil com portar una bossa i mentre 
passeges el gos, a banda de recollir la seva caca aprofites per recollir la merda que molts es 
dediquen a tirar en llocs inimaginables, com ara parcs, jardins, boscos, miradors...
Sembla mentida, però és demencial la quantitat de deixalles que generem i com de porcs són alguns. 
I aquests no paguen taxes de tinença d’animals.
